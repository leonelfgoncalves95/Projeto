MUSAMBU WA KAYADI

Ilembeketa ya Kituta ya tuluka mu jinjila ni dikumbi Ni kumwangana mu kalunga ka mungwa

Eeh fumu ya akwa-kufwa ku mbila ni mbalale Akwa-mwenyu we anga ana a mungwa ye!

Ha wala ni kikoto ku muxima we , za u jimbule Ku disungilu kunu twala ni matwi ma kwiva Inga ku jixixikinya ja Kasadi kuna O kina kina-kina kia banga kya o kibetu kye!

Kana mutu u tena kubuluka o maju ma kinyoka Kalunga-Ngombe yu,  mubote wa kilulu Kana mutu u tena kubuluka o jinjinda je!

Lelu o kamenemene ka zukama kamwanyu-kamwanyu Ni wendelu wa kamwanyu ka nvula Kiki twa sambela o jinzemba j’etu...

Enu, ana a lembwe ku mbila ni mbalale kuna Za jinzemba ni ku tu bonza mwene Za jinzemba ja ixi y’etu ni ku bonza O hanji y’etu ya kukala anji ni mwenyu w’etu!

KALUMBA 

Kalumba Ngana, kilumba ki’ami Kalumba, kisembu kia kalela-ku mu ikangalakata yoso

Ah Kalumba, kilumba kia mbeji mbandu ina Eye kitulu kia ixi y’etu mu wendelu wa kitembu Eye mwene kilukuluku kia hanji moxi di’ami

Ah Kalumba ngeji wa kalela-ku Mu kuteketa ni kubwima kw’ami Eye mwene Kalumba, kufungulula kwa mabuku Ma sengwena ku Mbengu y’ami

Ngi tul’eme, ki ngandal’ami ita Ngi tul’eme Kalumba, eye kizululu ki’ami Eye mwene tetembwa yo-zande Mu jihanji ja kulumbula o mwenyu

Eeh Kalumba, dizwi dia jinvula ja jihenda Ngi fefetele anji Ngi fefetele ima ya mukutu we wa tema Mu itangana ya kixibu kiki

Kalumba Kibuma kyo-mame mu nzumbi y’ami Ngi zukame...!

Za ngi nwe o dibuku koxi dia muxima we Wene u futumuna kwoso ni kubuluka mwene Kala hanji mu kutolomba kwa mbunda ye Yene i ngi kwatela o mwenyu

Aaah Kalumba Ndamba!